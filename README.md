Masteroppgave Høsten 2020<br> Universitetet i Stavanger<br>
Ruben Møller Kristiansen<br>
# Deteksjon av sirkulære objekter i bevegelse ved hjelp av maskinsyn

#### Sammendrag

Vår industrielle hverdag består av ulike applikasjoner som må utføres. Dette kan være farlige applikasjoner som vi mennesker ikke ønsker selv å utføre. Det kan også være applikasjoner som krever høy presisjon, hurtighet og repetisjon. Mange applikasjoner kan løses tilfredsstillende ved å benytte multifunksjonelle industriroboter med maskinsyn. Roboter kan bli programmert til å utføre en spesifikk handling, eller ha flere sensorer som dynamisk påvirker robotens handlinger. 
<br>

Oppgaven handler om å få roboten til å reagere på ballens bevegelser så hurtig og presist som mulig. Bare når roboten er 100% synkron med ballens bevegelser, har vi mulighet til å gripe ballen. Dette blir oppnådd ved å optimalisere robotens bevegelser, samt utvikle gode bildebehandlingsalgoritmer. Etter å ha lest igjennom oppgaven vil leseren se at vi klarte å utvikle to balldeteksjonsalgoritmer. Den ene klarte å få roboten til å følge ballens bevegelser, mens den andre hadde for høy prosesseringstid og gav dermed ikke nok settpunkter til robot for å kunne følge ball. Fordi et kamera ble brukt i oppgaven som representerte visjonssystemet og var montert på robotens verktøy, klarte ikke roboten å gripe ballen ved kommando. Dette skyldes at roboten ble blind når kameraet var 18-20 cm fra ball. Når roboten fikk grepet ballen, beveget den seg over en bøtte for å slippe ballen. Roboten beveget seg deretter til startposisjon for å gjøre seg klar til neste ball.
